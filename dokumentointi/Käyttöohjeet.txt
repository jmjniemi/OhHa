<**My Minesweeper**>

Alussa valitaan pelin parametrit. Default-arvot ovat 99 miinaa 16x30 ruudukossa, ja näillä pelattaessa pidetään kirjaa huipputuloksista. Myös omien arvojen 
asettaminen onnistuu. Leveyden ja korkeuden on oltava rajoissa 9-30, miinojen minimimäärä on 10 ja maksimi puolet ruudukon ruutujen lukumäärästä.

Ideana on paljastaa peitetystä ruudukosta kaikki miinattomat ruudut ja varottava miinoihin osumista. Klikkaamalla peitettyä ruutua paljastuu alta joko tyhjä ruutu,
numero, tai miina. Numero kertoo, kuinka monta miinaa sen ympärillä on. Tyhjän ruudun ympärillä miinoja ei ole, ja peli paljastaakin automaattisesti kaikki
ympäröivät ruudut. 

Hiiren oikealla painikkeella peitettyjä ruutuja voi merkitä miinoiksi. Merkittyjä ruutuja voi olla vain asetettujen miinojen verran. Merkityn ruudun saa takaisin peitetyksi
klikkaamalla sitä uudestaan hiiren oikealla painikkeella. Merkitsemättömien miinojen määrä näkyy pelialueen alapuolella.

Klikkaamalla hiiren vasemmalla painikkeella paljastettua numeroa, kaikki ympäröivät ruudut paljastetaan. Tämä onnistuu vain, jos ympäriltä on merkitty oikea määrä
miinoja (ruudun numeron verran). Tämä nopeuttaa, muttei helpota, peliä.

Miinaan osuttaessa peli päättyy ja kaikki merkitsemättömät miinat näytetään. Jos jokin merkitty ruutu ei olekaan miina, se osoitetaan omalla ruudunkuvalla.

Pelin voittaa kun kaikki miinattomat ruudut on paljastettu. Uuden pelin voi aloittaa klikkaamalla jotakin ruutua, myös jos peli päättyi miinaan.

Pelin alkaessa käynnistyy sekuntikello. Jos peli voitetaan, tarkistetaan voittoaika. Jos aika on pienempi kuin vanha huipputulos, peli kysyy pelaajan nimeä ja asettaa
ajan uudeksi huipputulokseksi. Huipputulos on mahdollista palauttaa arvoon 999 kun pelataan default-arvoilla.